---
tags: [opskrifter OPSKRIFTER/bøf OPSKRIFTER/festmad]
aliases: [wellington]
---
Oprettet den 2022-01-17 11:01
Redigeret den mandag 17. januar 2022 11:01:31
tags:  
Status: #STARTS/idea 
Links: [[_Index_of_Kims Videns Base|HOME]]

# Beef Wellington
![[Beef-Wellington-1.png]]
Beef Wellington er ikke uden grund en vaskeægte klassiker! At kalde Beef Wellington for Fast Food er måske lige at stramme den en tand, men når først man har lavet den nogle gange, så sidder det i fingrene.

Jeg har længe haft lyst til at prøve at lave Beef Wellington, så her kommer en opskrift som jeg håber at jeg kan følge og få lavet som det er intentionen at det skal være.

Det kan anbefales at lave [[Pommes Anna]] som tilbehør.

#### Ingredienser til 4 personer
  - 600 gram Oksemørbrad
  - En rulle butterdaj
  - 400 gram blandede svampe - champignon kan også sagtens bruges.
  - 1 Stilk frisk rosmarin
  - Ca. 100 gram Parmaskinke - den bedste du kan opdrive..
  - 2 spsk. Dijon sennep
  - 1 spsk Brun Farin - alternativt kan der bruges honning
  - 2 æggeblommer
  - Salt
  - Peber

#### Således gør du
  - Tag mørbraden ud af køleskabet og giv den noget salt.
  - Bland sennep og Brun Farin (Honning)
  - Rens svampene og hak dem fint sammen med rosmarinen
  - Steg svampe og rosmarin på en tør pande indtil svampene har smidt al væsken
  - Smag til med slat og peber
  - Varm herefter din favorit pande op på fuld skrald
  - Brun mørbraden på alle sider
  - Krydr den med salt og peber
  - Fjern mørbraden fra panden
  - Smør mørbraden ind med din senneps blanding

 **Så er det blevet tid til at samle det hele**
  1. Læg et stort stykke film ud på bordet
  2. Fordel parmaskinken på filmen, så der er et par cm. overlap
  3. Fordel svampene på parmaskinken
  4. Læg den smurte mørbrad midt på svampene
  5. Rul stramt
  6. Køl i minimum 1 time - du kan med fordel lave alting hertil dagen i forvejen.
  7. Rul butterdejen ud på et stykke bagepapir
  8. Del butterdejen i ca 1/3 og 2/3 stykker
  9. Fjern filmen fra mørbraden og placer mørbraden på det mindste stykke af butterdejen
  10. Pensl butterdejskanterne med æggeblommerne
  11. Brug det store stykke butterdej som låg
  12. Skær evt. overskydende butterdej fra
  13. Pres de to stykke sammen med en gaffel
  14. Pensl Wellingtonen med resten af ægget
  15. Rids Wellingtonen med en skarp kniv
  16. Drys med flagesalt og evt. frisk rosmarin
  17. Bag i ovnen ved 200 grader indtil kernetemperaturen er 55 grader (brug et stegetermometer og forvent at det tager ca. 20-40 min.)
  18. Tag ud og lad det hvile i ca. 15 min.
  19. Skær i ca. 2 cm tykke skiver - brug evt en franskbrødskniv.

###### Note:
Hvis du synes at det lyder helt uoverskueligt at give dig i kast med denne klassiker, så se lige den vedhæftede video med Gordon Ramsey, himself, som får det til at se så legende let ud!

<iframe width="602" height="452" src="https://www.youtube.com/embed/QrF8G06HqaM" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

###### Lige et par ekstra tips på falderebet:
  1. Fortæl din slagter, at du skal bruge et stykke mørbrad til Beef Wellington, så burde han være helt med på at, du skal have et regulært stykke som er lige tykt i hele stykkets længde. Hvis du ikke kan få det, så må du selv i gang med at pudse mørbraden af.
  2. Ramsey bruger i videoen en kraftig engelsk sennep - personligt mener jeg at man opnår det bedste resultat ved at blande Dijon og Farin (honning)
  3. Wellingtonen blev serveret med [[Pommes Duchesse]] samt en [[Rødvinsglace]] inspireret af [[Brødrene Koch]], hertil bagte skalotteløg og chips af Artiskok.
  4. Det er **_næsten umuligt_** at undgå at butterdejen bliver blød i bunden. Nogen bruger at stege den på panden. Jeg har haft held med at benytte et forvarmet ovnfast fad, før jeg overførte Wellingtonen til fadet.
  5. Du kan med fordel tilberede og udføre tilog med pkt.6 under Samling, dagen i forvejen, dette bliver den kun bedre af.